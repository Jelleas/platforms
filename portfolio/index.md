# Portfolio

Je portfolio is je collectie aan gemaakte websites, in combinatie met een verslag waarin je reflecteert op de kwaliteit van jouw uitwerkingen.

Je opdrachten zijn en worden beoordeeld op de aspecten **gebruik**, **layout** en **code**. Wellicht heb je hier ook feedback op gehad, of je hebt in de loop van de projecten met de assistenten en medestudenten gesproken over wat een goede webapplicatie inhoudt en hoe je die kunt verbeteren.

Het doel van de reflectie is dat je nog één keer flink in al deze kennis duikt en probeert voor jezelf (en voor ons) een coherent beeld te scheppen van wat jij verstaat onder een "goede webapplicatie", aan de hand van jouw eigen uitwerkingen.


## Opdracht

1. Doe wederzijdse reviews met minstens twee medestudenten. Geef aandacht aan gebruik, layout en codekwaliteit. Maak vooral voor jezelf notities over:

	- aspecten waar je nog niet aan had gedacht
	- kleine dingen die je (vaak) over het hoofd ziet maar makkelijk kan verbeteren
	- dingen die jij vaak doet maar anderen niet, of andersom

2. Schrijf een verslag met een reflectie op elk van de drie kwaliteitsaspecten. Aangezien je veel met codekwaliteit hebt geoefend ligt het voor de hand dat je daar meer over kan schrijven. Neem daarin op:

	- wat er echt verbeterd zou moeten worden, en in hoeverre dit speelt bij de verschillende opdrachten
	- wat er goed ging over de hele linie of waar de ene opdracht juist beter was dan de andere
	- in hoeverre het framework invloed heeft op de kwaliteit van je webapplicatie

3. Verbeter je eigen uitwerkingen **niet**. Hier is geen tijd voor!


## Eisen

- Lever je verslag in als PDF onderaan deze pagina.
- Het verslag moet goed ingedeeld zijn in gebruik, layout en code.
- Grotere punten moeten worden onderscheiden met hulp van kopjes.
- Vaak zijn fragmentjes code nodig om een voorbeeld te geven. Kopier de code dan in je document en zorgt dat het er ook uitziet als code (dus in een font als Courier en duidelijk afgescheiden van de rest van het document).


## Beoordeling

Je portfolio-verslag wordt beoordeeld op **diepgang** en **duidelijkheid**. De eerste vraagt om heel veel tekst waarin je je inzichten verwoord. De tweede vraagt om het herzien van de tekst zodat deze in zo weinig mogelijk woorden zoveel mogelijk inzicht geeft.

De beste manier om te *beginnen* is om zoveel mogelijk verbeterpunten te vinden en op te sommen, met een korte uitleg en aanwijzen van dwarsverbanden.

De beste manier om het *af te maken* is om vervolgens alle punten te herzien, waar mogelijk samen te voegen, waar nodig beter uit te leggen en als ze echt niet duidelijk worden, gewoon te schrappen.

Uiteindelijk zul je je eigen verslag ook nodig hebben bij het afmaken van je eindproject in het volgende vak.


## Inleveren
